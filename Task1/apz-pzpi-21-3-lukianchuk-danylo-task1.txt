1.1	Передумови
У сучасному світі в торгово-розважальних центрах виникає необхідність в ефективному управлінні подіями, оскільки вони стають ключовим елементом привертання клієнтів та створення позитивного враження від відвідування. Управління цими подіями може бути складною та дуже часозатратною задачею через їх різноманітність та великий обсяг роботи. Традиційні методи планування і координації можуть бути обмеженими, не забезпечуючи оптимального використання ресурсів та не дозволяючи ефективно взаємодіяти з аудиторією.
Відповідно до цього, розробка програмної системи управління подіями для ТРЦ, такої як «EventSuite», стає важливою. Ця система має на меті вирішити недоліки традиційного підходу, надаючи інструменти для зручного планування, моніторингу та аналізу подій. «EventSuite» прагне стати інтегрованою платформою, що спрощує процес планування та проведення подій в ТРЦ, підвищуючи їхню ефективність та конкурентоспроможність.

1.2	Бізнес-можливості
На ринку існують кілька аналогічних систем, таких як «EventPlanner» та «EventManager». «EventPlanner», хоч і надає базовий функціонал для організації подій, має обмеження в аналізі даних та інтеграції з іншими системами. Ця платформа дозволяє користувачам створювати події, керувати графіком та додавати основні деталі, такі як дати та часи проведення, місце, список учасників тощо. Однак «EventPlanner» не надає розширеного функціоналу для аналізу даних щодо учасників подій або їхнього зв'язку з різними аспектами організації.
«EventManager», з іншого боку, дозволяє користувачам створювати та керувати подіями, забезпечуючи розширений набір інструментів для організаторів. Ця система зазвичай включає функції планування подій, керування бюджетом, реєстрацію учасників, створення розкладів подій, взаємодію з учасниками через різноманітні комунікаційні канали та інше. Однак «EventManager» також має свої обмеження, зокрема в області аналітики та інтеграції з іншими системами для оптимізації процесів організації подій.
Переваги «EventSuite» полягають у здатності оптимізувати процес управління подіями за допомогою інтелектуальних алгоритмів, що дозволяє підвищити ефективність та забезпечити більш якісну організацію подій у торгово-розважальних центрах. Крім того, «EventSuite» має потенціал для інтеграції з іншими системами, такими як системи продажу квитків та системи контролю доступу, що розширює його функціонал та забезпечує більш повне управління подіями.
Модель монетизації «EventSuite» має декілька можливих напрямків:
1. Підписка для організаторів подій: Організатори подій можуть платити за користування платформою «EventSuite» та її функціоналом для планування, організації та аналізу подій.
2. Аналітичні послуги: Додатково, система може надавати платні послуги з аналізу даних та звітності, що дозволяє організаторам подій отримати більш детальний інсайт щодо ефективності їхніх заходів та удосконалити стратегії проведення подій.
3. Комісійні від угод: «EventSuite» може отримувати комісійні від угод, укладених через платформу, таких як продаж квитків або партнерських угод із спонсорами.
4. Партнерські відносини: Крім того, можлива співпраця з іншими компаніями та постачальниками послуг, що дозволить «EventSuite» розширити свій функціонал та надати більше можливостей для організаторів подій.

2.1 Окреслення концепції
Програмна система «EventSuite» призначена для ефективного управління та координації подій в торгово-розважальних центрах. Метою її розробки є створення інтегрованої платформи, яка допоможе організаторам подій та власникам центрів ефективно планувати, проводити та відстежувати різноманітні заходи. «EventSuite» надає зручні інструменти для керування подіями, реєстрацією учасників, взаємодії з гостями та управління ресурсами.
Ця система покликана стати ключовим інструментом для підвищення ефективності та залучення аудиторії на події в торгово-розважальних центрах. ««EventSuite»» стане інноваційним рішенням, яке забезпечить безперебійну організацію заходів, покращить взаємодію з клієнтами та сприятиме розвитку бізнесу клієнтів. 
Загалом «EventSuite» є програмним забезпеченням, що допоможе досягнути успіху у світі організації подій.

2.2 Головна функціональність
MF-1: Управління подіями (додавання, видалення, редагування подій);
MF-2: Реєстрація та покупка квитків для участі у події;
MF-3: Реєстрація та авторизація для користувачів на платформі;
MF-4: Створення та зміна графіку подій;
MF-5: Перегляд та аналіз даних для проведених подій;
MF-6: Бронювання майданчиків;
MF-7: Управління ресурсами (обладнання, персонал) для проведення подій;
MF-8: Звітність щодо проведених подій; 
MF-9: Сповіщення для учасників події про її наближення;
MF-10: Опитування для учасників подій;
MF-11: Розширена аналітика щодо подій;
MF-12: Контроль доступу на події із використанням «розумних» браслетів;
MF-13: Можливість обрати український або англійський варіант інтерфейсу на платформі;
MF-14: Можливість створення резервних копій бази даних для адміністраторів;
MF-15: Можливість керувати користувачами системи для адміністраторів.

3.1 Рамки первинного випуску
Серверна частина програмної системи надаватиме користувачам наступний функціонал:
1. Створення облікових записів для користувачів (власники ТРЦ, організатори подій, учасники подій).
2. Система авторизації та автентифікації для безпечного доступу до системи.
3. Управління подіями (додавання, видалення, редагування подій);
4. Реєстрація та покупка квитків для участі у події;
5. Створення та зміна графіку подій;
6. Перегляд та аналіз даних для проведених подій;
7. Управління ресурсами (обладнання, персонал) та бронювання майданчиків для проведення подій;
8. Звітність щодо проведених подій;
9. Контроль доступу на події із використанням «розумних» браслетів;
10. Управління користувачами для адміністраторів.
11. Можливість обрати український або англійський варіант інтерфейсу.
12. Можливість створення резервних копій бази даних для адміністраторів.
Клієнтська частина надаватиме можливість використовувати функціонал серверної частини і відповідатиме за наступне:
1. Веб-інтерфейс для власників ТРЦ та організаторів подій для створення та редагування подій, а також графіків їх проведення.
2. Інтерфейс реєстрації на подію або покупки квитка.
3. Зручний та простий інтерфейс для реєстрації та авторизації користувачів.
4. Відображення аналітичних даних щодо проведених подій.
5. Зручний спосіб обрати англійський або український переклад інтерфейсу.
6. Відображення необхідних ресурсів для проведення подій (майданчик, обладнання, персонал).
Мобільний програмний застосунок матиме наступний функціонал:
1. Авторизація та реєстрація.
2. Управління квитками на події. 
3. Сповіщення про наближення подій для їх учасників. 
4. Можливість обрати український або англійський інтерфейс.
У якості IoT буде використовуватися вимірювач освітленості на відеопанелі із таким функціоналом: 
1. Відстеження місця перебування відвідувачів події.
2. Контроль доступу до різних зон проведення події.

3.2 Рамки наступних випусків
Наступні випуски системи «EventSuite» будуть спрямовані на постійне покращення та розширення функціональності, щоб задовольнити зростаючі потреби користувачів та реагувати на ринкові вимоги. Планується реалізація таких функціональних можливостей у майбутніх випусках:
1. Додаткова аналітика та звітність: Додаткові засоби для аналізу та візуалізації даних щодо ефективності рекламних кампаній. Створення наступного рівня інтелектуальних звітів.
2. Проведення опитувань: Проведення опитувань серед відвідувачів подій для покращення їх планування організаторами у майбутньому.
3. Інтеграції з соціальними медіа: Розширення можливостей спілкування та взаємодії через платформи соціальних медіа для залучення більшої аудиторії та підвищення зацікавленості до подій.
4. Розширений інтерфейс адміністратора: Вдосконалення інтерфейсу для адміністраторів з метою полегшення управління програмною системою.

4.3 Робоче середовище
Серверна частина проекту буде писатися на платформі .NET 8 із використанням мови програмування C#. Для створення API буде використовуватися фреймворк ASP.NET Core 8.0. У якості СУБД виступатиме Microsoft SQL Server 2019. Для зв’язку API із базою даних використовуватиметься Entity Framework Core 8.0. Також для автентифікації та авторизації користувачів буде використано ASP.NET Core Identity. Клієнтська частина буде розроблена на базі фреймворку Angular 16, де використовується мова програмування TypeScript. Мобільний програмний застосунок буде створений за допомогою Android SDK 13 із використанням мови програмування Kotlin. Також під час розробки буде використано Docker для контейнеризації та розгортання проекту. Розробка IoT пристрою буде відбуватися на базі мікроконтролера ESP32 за допомогою симулятора Wokwi на мові програмування С++. Зокрема буде використано бібліотеки «WiFi.h», яка буде використана для підключення до IoT пристрою по WiFi-мережі, та «WebServer.h», що запускатиме вебсервер для оброблення HTTP-запитів.
Вимоги щодо доступності, надійності, продуктивності та цілісності будуть визначені окремо для кожного компонента системи, з урахуванням вимог зацікавлених сторін та стандартів галузі. Розробка та тестування будуть здійснені з метою забезпечення високої якості та надійності продукту в робочому середовищі.
